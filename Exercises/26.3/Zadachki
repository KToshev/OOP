Задача 1. Номиналите на българския лев приемат стойностите 1, 2, 5, 10, 20, 50, 100 и 500. Да се дефинира клас money за
работа с парични суми. Сума да се представя чрез член-данни-номинали, стойностите на които са броя на банкнотите от даден
вид. Например сумата от 18 лева може да се представи чрез 1 еднолевка, 1 двулевка, 3 петолевки и от по 0 броя 10-толевки,
20-толевки, 50-толевки и т.н. Класът да реализира събиране, изваждане, умножение и сравняване на суми.

Задача 2. Да се реализира клас Account, представящ банкова сметка. В класа трябва да има 4 член-данни:
фамилия на собственика на сметката, номер на сметката, лихвен процент и сумата в български лева.
Откриването на нова банкова сметка изпълнява операцията инициализация. Трябва да може да се изълняват операциите:
смяна на собственика на сметката, теглене на сума от сметката, внасяне на сума по сметката, начисляване на лихвен процент,
преобразуване на сумата по сметката в евро, извеждане на сумата с думи. За представяне на сумата по сметката да се
използва това от задача 1. 


Задача 3. Да се реализира клас Fraction за работа с дробни числа. Числото да се представи чрез две член-данни:
цяла част (от тип int) и дробна част (от тип unsigned short).
Да се дефинират аритметичните операции събиране, изваждане, умножение и сравняване на дробни числа.

Задача 4. Да се реализира клас Calculator, реализиращ пълен набор от аритметични операции.
Зa целта да се използва класът Fraction (задача 3).


Задача 5. Да се реализира клас Money за работа с парични суми. Паричната сума трябва да се представи чрез две член-данни:
за левове (от тип long) и за стотинки (от тип unsigned char). При извеждане на екрана, дробната част (стотинките) трябва
да са отделени от цялата част със запетая. Да се дефинират операциите събиране, изваждане, умножение, деление и
сравняване на парични суми.

Задача 6. Да се реализира клас Goods (стока), притежаващ следните член-данни: име на стока, дата на производството й,
единична цена, количество (брой единици) на стоката,  номер на партидата, по която стоката е постъпила в склада.
Да се реализират методи за: промяна на единичната цена на стоката; промяна на количестовото на стоката
(увеличение и намаление); намиране на цената на стоката.
Да се напише метод toString(), който извежда цената на стоката във вид на символен низ.

Задача 7. Да се реализира клас Goods (задача 6), използващ за представяне на цена класа Money (Задача 5).
Да се реализира метод за преоценка на стока, намаляващ цената й с 1% за всеки ден просрочване на срока й на годност.


Задача 8. Да се реализира клас Bankomat, моделиращ работата на банкомат. Класът трябва да съдържа следните член-данни:
идентификационен номер на банкомат, информация за текуща сума в банкомат, минимална и максимална сума, която клиент
може да изтегли от банкомат за един ден. Паричната сума да се представи по същия начин, като в задача 1.
Да се дефинират: метод за инициализация на банкомат, метод за зареждане на суми в банкомат и метод за теглене на
парични суми. Методът за теглене на парични суми трябва да извършва проверка за коректност на теглената сума –
последната не трябва да бъде по-малка от минималната стойност и да не е по-голяма от максималната стойност.
Методът toString() трябва да преобразува в символен низ сумата, оставаща в банкомата.
